Podstawy teoretyczne
Podczas koncepcyjnego tworzenia pracy, zostało postawione zadanie polegające na wyborze odpowiedniego sprzętu do stworzenia założonego urządzenia. Jak wcześniej wspomniano należało wybrać między platformą ARM lub STM. Jako czołowych przedstawicieli wybranej platoformy brano pod uwagę Raspberry Pi 4B z 2GB ramu dla grupy ARM oraz NUCLEO-F303RE z grupy STM32. Główną róznicą między nimi jest zastosowany hardware a co za tym idzie jego możliwości. STM32 jest to mikrokontroler (MCU - Micro Computer unit) a Raspberry Pi to mikroprocesor (MPU - Micro Processor Unit). 

Mikrokontroler - MCU jest najczęściej scalonym układem posiadającym w sobie wszystkie potrzebne pamięci i rodzaje interfejsów, dlatego zewnętrzne pamięci RAM i ROM nie są niezbędne. W związku z ograniczonymi możliwościami hardware'owymi jest raczej stosowany do niewielkich projektów wymagających nie zbyt skomplikowanych obliczeń. 

Mikroprocesor - MPU jest używany do większych aplikacji wymagających znacznie większych zasobów obliczeniowch dlatego posiada zewnętrzne pamięci RAM i ROM. Dzięki skalowalności tego rozwiązania posiadamy możliwość zakupu odpowiednich peryferii do wymaganego zastosowania, lub wyboru wersji tak jak jest to w Raspberry PI. Model 4 posiada 4 wersje pamięci RAM: 1GB, 2GB, 4GB lub 8GB LPDDR4-3200 SDRAM. MPU jest odpowiednim wyborem jeśli chcemy aby aplikacja działała na wybranym systemie operacyjnym takim jak linux lub windows. 

Jako protokół komunikacji wybrano I2C ze względu szeroką dostępność czujników i akcesorii. 
Protokół I2C działa na zasadzie 2 lini do których należą urządzenia typu master których może być więcej niż jedno. Jednak w większości zastosowań jest to 1 master oraz wiele urządzeń typu Slave. Do magistrali może zostać jednoczesnie podłączonych 128 urządzeń z 7-bitowym adresowaniem, lub 1024 urządzenia jeżeli użyto 10-bitowego adresowania. Jak wczesniej wspomniano wymagane jest użycie 2 lini: Serial data (SDA) oraz Serial Clock (SCL). Serial clock odpowiada za sygnał zegarowy synchronizujący przesył danych między urządzeniami. Serial data line jak nazwa wskazuje to linia przesyłu informacji. 